4 Voorgestelde oplossingen
    4.1 Door ons
    In dit hoofdstuk zullen we proberen een oplossing te vinden voor de problemen eerder besproken in deze paper.
    Om te voorkomen dat de ethiek wordt geschonden zijn er een paar middelen die zouden kunnen helpen. Waar wij zelf aan denken is een betere opvolging van de werknemers. Weten wat elke werknemer doet in het bedrijf zou ervoor kunnen zorgen dat er geen onethische praktijken voorkomen. Dit wil niet zeggen dat de werknemer aan onetische praktijken deelneemt, maar dit kan ook zeggen dat hij of zij de deur open zet tot dit. Als een ICT medewerker een paswoordenlijst van elke werknemer bijhoudt om snel in te kunnen loggen op computer accounts, dan zal hij dit niet slecht bedoelen. Maar dit maakt de drempel wel lager voor hemzelf en andere collega's om onethische praktijken uit te voeren op deze computers. Zelf denken wij dat deze oplossing wat onpraktsich is. Het is bijna onmogelijk voor een instelling om elke werknemer tot in de details op te volgen. Ook denken wij dat een te grote focus op dit ethisch onverantwoord kan worden. Er zou een goede maar moeilijke balans moeten worden gevonden.
    Ook kan het helpen om duidelijke regels op te stellen wat wel en niet kan. Als een ICT verantwoordelijke zeker weet dat iets niet mag dan zal hij eerder geneigd zijn om dat niet te doen. Moest hij dit niet zeker weten dan kan het zijn dat hij de kans neemt dat er geen probleem is.
    Ook een duidelijke communicatie met de leiding kan ervoor zorgen dat onethische praktijken voorkomen worden. Dit kan alleen als de leiding zelf weet wat kan en niet kan.
    4.2 Door anderen
    De meeste strategieën om te voorkomen dat werknemers aan onethische praktijken deelnemen zijn opgesteld om af te schrikken, maar in de praktijk wordt er eerder van uitgegaan dat elke werknemer juist handeld komende uit zelf opgelegde regels. Dit is niet altijd het geval. De doelstelling van een bedrijf is meestal niet om ervoor te zorgen dat de werknemers juist handelen maar wel op een winstgevende onderneming. Dit wil niet zeggen dat een bedrijf hier geen rekening mee wil houden, maar het komt gewoon niet ter sprake. Er wordt van uit gegaan dat alles volgens de regels verloopt.[1]
    Ook is het niet voldoende om een guideline lijst op te stellen. De werknemers moeten gestimuleerd worden om deze regels effectief te volgen. Een ICT werknemer zegde het volgende over de guidelines: “It was very much a document I felt that was put on the shelf and not referenced”(Senior Manager)[1].

Bibliografie:
[1]Ethical decision making: Improving the quality of acceptable use policies